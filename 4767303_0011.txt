3

 

consilium, quod num mutuo amore arderet Cerinthus, nullo loco aperiret3 nam sic
demum fieri, ut quas postremis carminibus legeremus dubitationes et suspiciones puellae,
eae iustae nobis esse uiderentur ac miseratione dignae, Fortasse etiam illud perspiceret uir

vdcctissimus prudentia uere imperatoria in media quasi acie Sulpiciam positam esse, cum

c. 2 et 3, ipsa rem gereret, cornua (c. l et 4) tuenda sibi sumpsisse poetam. Iam uero
aliter instruamus aciem. mutemus carminum loca3 antecedat sextum (Natalis Iuno —)
quinto (Qui mihi te Cerinthe —-): quis tandem quibus causis confusum quicqum aut male
collocatum esse contenderit? Quis eodem modo reliqua poematia misceri posse negarit,
excepto uno illo, quod est de Martiis. calendis, quod non sine damno rei alium in locum
transferatur? Nisi forte ullum rerum processum, ullum posterioris temporis aut mutatae
amantium sortis et condicionis signum in eo conspici dicemus, quod Sulpicia non prius
aegrotet quam cerinthus uenatum eat, aut quod Sulpiciae dies natalis non prior sit quam
Cerinthi. Nam quod Gruppius et Teuffelius ardentiorem magis magisque et apertiorem
illum amorem fieri affirmant, ego profecto non uideo, unde hoc hauriant3 immo uero multo
modestiora et submissiora sunt, quae Sulpicia c. 5 profert, quam quae c. 3 edidit. Sed
quorsum haec tam multa de carminum ordine? Vt clare eluceat, quae carmina non ita
inter se excipiant, ut certum et perspicuum in modum poeta progrediatur in explicando
argumento, non ita, ut singula siue propter temporum rationem siue propter rerum dis-
positionem immutabili serie inter se connexa sint, ea carmina non certa compositionis lege,
non singulari structurae arte contineri, leuia autem et fortuita esse praesertim ln tam
exiguo numero carminum externae symmetriae, quae uocatur, signa, quale est personarum
alternis loquentium.

Verum ne in negando tantum uersemur neue omnia, quaecumque Gruppius in
medium protulit, dedita opera impugnare uideamur, si quaeritur, quibus rebus commotus
poeta haec carmina pepigisse putandus sit, id uerisimillimum esse fatemur, ex ipsius
Sulpiciae epistoliis (IV, 7-12) tamquam ex fonte suo ita ea orta esse, ut Tibullus doc-tae
illius et nobilis puellae in Messallae circulo secum uiuentis amicitiaque et Musarum studio
sibi coniunctae lusus poeticos et nugas amatorias cum delectatione audierit et non sine com·
probatione, sed cum sensu magis et ardore excellerent quam copia et arte, paucis ipse car-
minibus rem exornauerit uariasque illius amoris condiciones uberius tractauerit depromptis
partim canendi causis ex Sulpiciae carminibus, ut morbo puellae (11) et die natali (8 et 9).
Hic subsistendum arbitramur3 quod plus consilii poetae, plus congruentiae utrorumque
carminum, plus significationis de uita ac moribus Sulpiciae et Cerinthi datae inuestigasse
alii sibi uidentur, id ego caecior sum, quam ut uideam. Non uideo, ubi iuuenem suum
timidum nimisque demissum Sulpicia esse significarit*, non uideo, unde obscuro illum qui-
dem loco natum et pauperem, sed optimis artibus eruditum esse appareat**; non uideo, quo
iure animum ingenua puella dignum intactamque castitatem ubique patere dicatur***; non
uideo denique, cur Cerinthus ciuis Romanus, cur idem atque Cornutus (II, 2, 3), cur Sulpiciae
cum eo consuetudo eiusmodi habenda sit, in qua iustas uterque nuptias spectauerit.

Petentis uirum partes agit Sulpicia, non petitae a uiro. Quid ergo? Sequiturne,
ut adire puellam Cerinthus non audeat? At die et nocte eam conuenerat (8, 2. 12, 5);
at iram eius excitauerat, quod formositate sua nimium fretus tam securus esse uidebatur de

 

θ Gruppe p. 56. Teuffel p. 366.
*⁴* Gruppe p. 63. Teuffel p. 366.
’ ''⁴“ Gruppe p. 45.

1*

