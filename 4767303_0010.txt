 

2

 

elegiae secundam secundi libri, Cornuto cum recenti uxore natalicia sua agenti inscriptam.
Posci eam hoc loco; nam cum illicito et libidinoso amori indulsisset Sulpicia, nisi inceptos
hymenaeos sequeretur legitimum conubium, flagitiosam rem fore stuprosamque et indignam,
quae ab honesto poeta celebraretur. Audite uos , quicumque amoris praeconium suscepistis, quid
sequentes uerecundiae et pudicitiae speciem seruare possitis. Praedicate Veneris gaudia3
quamuis delicata, quamuis lasciua sint poemata uestra, si in iustum peccantium coniugium
exiefint, omnia excusata, omnia sancta erunt. Quamquam uereor ne uos contra, non na-
turalem et uenereum amorem in poematis, sed id demum inhonesti aliquid habere statuatis,
si quis praeceptas matrimonii uoluptates et sponsale quoddam stuprum celebrauerit. Quod
si recte statueritis, ut facitis, aut ad coniugium, quale 11, 2 proponitur, aut ad furtiuum
concubitum, qui IV, 7 indicatur, rem a Tibullo deduci potuisse sequatur, ad utrumque non
potuisse. Optione igitur data eligendi, utra amatoriae fabulae clausula uti malit, cum aliis
de causis, quas supra exposuimus, libri IV carmen 7 a Tibullianis secernendum uideatur,
non dubito, quin Gruppius alteram clausulam (11, 2) praelaturus eaque una satisfieri sibi
confessurus sit. Ego uero, etiamsi epistolam illam die natali ad Cornutum datam huc
referri posse concedam, tamen illud omnino non concedo, nisi aut haec aut simile aliquid
de Sulpicia et Cerintho tandem coniunctis adiectum sit, perfectum non esse rem desidera-
rique aliquid post sextam libri quarti elegiam. Anicularum hoc est cupidines amantium et
curas describentem poetam ferre non posse, nisi copulatam post tot discrimina rerum cum
suo quamque in medium producat laetamque prolis spem auguretur. Aniculae gaudeant,
quod omnis scrupulus sibi a Gruppio exemptus sit omnisque metus, ne frustra desiderio
flagrauerit Sulpicia, ut eaedem querentur, quod Deliam, Nemesim, Lesbiam, Cynthiam‚
Corinnam, totum Horatianarum puellarum gregem non uideant ad certum laetumque amorum
finem perductas nec in tutum quendam quasi portum receptas: nos iure, opinor, in eo
acquiescemus, quod quantum puellae amore incensae animus spe metuque pendulus uersetur
et agitetur, ex naturae simul poeticaeque artis legibus uerbis expressum uidemus, nec
postulabimus, ut lyricus poeta scenici uicem dubitationis de huius amoris euentu nodum
expediat. ’

Dixi de extremis totius operis, quod Gruppius reperisse sibi uidetur, partibus,
quam non essent necessariae3 nunc paucis demonstrare conabor ne medium quidem opus
singulari et artificiosa structura compositum esse. Ac totum quidem artificium eo redire
uidetur, quod alternis carminibus poeta et Sulpicia sunt loquentes, 2, 4, 6 ille, haec 3,
5, et quod bis deinceps de periculosa re sermo est, de uenatione (3) et de morbo (4), bis
de laeta, de die natali (5 et 6). Sed nullius fere momenti hanc aequalitatem et conuenien-
tiam partium esse existimo, quod siue eieceris quamlibet partem, reliquae aptissime inter
se coeant, siue mutaris solitum ordinem, nihil appareat perturbationis. Fac enim perisse
primum carmen (Sulpicia est tibi culta —). Dixerit quispiam: praeclare fecit poeta,
quod statim in medias res nos induxit3 praeclare, quod nomen puellae non edidit, ne occul—
tas eius cupiditates populo prodidisse uideretur. Aut remoueamus alteram elegiam (Parce
meo iuueni -—): quid? quae modo omni corporis pulchritudine et uenustate affluens prodiit,
cum eadem nunc morbo confecta, macie et pallore deformis iaceat, nonne contrarias res
habemus incredibili arte ita compositas, ut grauissime animis commoneamur? Non hoc
quoque consulto factum esse uidetur, quod nullum carmen non a dei cuiusdam ueneratione
initium capiat, a Marte primum, ab Apolline alterum, reliqua a Genio et Junone? Et ut
tertium accedat exemplum, si rursus abesset haec de aegrotante Sulpicia querela (Huc ades
et tenerae —), equidem non dubito, quin Gruppius unice laudandum duceret id poetae

 

