8

 

haec tanta simplicitas animi cieret, si lasciuioris illius aetatis calidiorisque solis homines
haec explicantem audire possent philologum barbarum.

Vidimus, quae ratio intercederet inter haec duo carmina. Quid hoc esse dicamus?
A'm nouum genus lepidi lusus, nouum artificium poetae, cui placuerit se ipsum imitari
suaque recoquere, cum duo carmina fabricaretur non dissimiliora inter se quam ouum ouo?
Non lepide ludentis hoc esset poetae, sed senescentis et languentis, ieiunitate quasi qua-
dam ingenii et exilitate laborantis, Ac ne quis mihi obiciat, quae antea de Π. 2 disputaui3
aliud est officii, aliud artis gratia scribere, aliud est amicum subito et fortuito carmine
salutare, aliud ingenii poeticaeque facultatis monumentum condere3 aliud denique est
sollemnes quasdam dicendi formulas repetere, aliud complurium carminum de eadem re
uario argumento conscriptorum seriem ita finire, ut idem argumentum denuo recurrat.
Quae cum· ita sint, ut breuiter dicam, alteramutram elegiam a Tibullo profectam non esse
persuasum habeo. Utram autem? Priorem, quintam elegiam. .

Ego et ipse uersus feci satis multos domesticum in usum. Ne riseris, quicumque
haec lecturus es, priusquam quo consilio hoc commemorem audieris. Ego enim quam multa
nos uersificatores magis quam poetae a celebrioribus poetis' et quorum carminibus maxime
delectemur uel inuiti mutuari soleamus, ita in me ipso sum expertus, ut singulas sententias
singulas phraseS, quae dicuntur, singula uerba memoriae inde infixa sensim in nostra irrepere
cum nostrisque coalescere, denique centonariae quoddam genus poesis effici probe sciam. Idem
accidisse uidetur ei, qui hoc composuit carmen. Qui cum Tibullianae artis studiosissimus esset
amator creberrimaque lectione carmina eius recoluisset, quam elegiam ad similitudinem
extremae Sulpicianarum Tibulli expressit, eam laciniis quasi dictionis Tibullianae mirum in
modum distinxit. Memoria tenebat Ι, 7, 1

Hunc cecinere diem (natalem Messallae) Parcae —
inductus est ut scriberet 5, 3

Te nascente nouum Parcae cecinere puellis
seruitium —— ’

Memoria tenebat Π, 4, 1 sqq.

Hic mihi seruitium uideo dominamque paratam:
iam mihi libertas illa paterna nale.

Seruitium sed triste datur, teneorque catenis,
et nunquam misero uincla remittit Amor,

et seu quid merui, seu quid peccauimus, urit.
Vror io: remoue, saeua puella, faces.

Hoc loco cogitationes eius ita directae sunt, ut cum de seruitio locutus esset (5, 4),
statim transiret ad querelam de urendo: Vror ego ante alias -- quo-d uror. Ceterum
ex codam quasi penu hausit quod infra legitur: Sed potius valida teneamur uterque
caten a.

Memoria tenebat 1, 9, 80

Et geret in regno regna superba tuo —-

scripsit 5, 11
— et dederunt regna superba tibi,

Memoria tenebat I, 5, 7 sq.
Parce tamw , per te furtiui foedera lecti,
per Venerem quaeso compositumque caput ——

 

